# -*- mode: mandoku-view; -*-
#+TITLE: 祖英集
#+DATE: 2015-08-24 23:51:07.567710
#+PROPERTY: ID KR4d0032
#+PROPERTY: BASEEDITION WYG    
#+PROPERTY: JUAN 卷上
<pb:KR4d0032_WYG_001-1a>¶
欽定四庫全書¶
　祖英集巻上¶
　　　　　　　　　　　　宋　釋重顯　撰¶
　　送寶相長老(并序/)¶
大師歡禪徳將赴丹丘辟命光闡宗乗蓋時應必行固¶
不可抑留者也且撫㑹之作肇曠絶之道雖一凝一流¶
一彼一此又何間然率織蕪辭以代賮别¶
奥域靈區存物外獨標台嶺為絶槩掩勝濳奇列作屏¶
<pb:KR4d0032_WYG_001-1b>¶
堆青冩碧深如黛彤霞暖影生巖壁香桂茂隂籠蘚石¶
赤松子也浪虚閒白道猷兮大輕擲曹溪有叟歸其中¶
風從虎兮雲從龍乗興正值二三月坐斷還依千萬峯¶
花飛飛日遲遲清飈&KR0146;&KR0146;吹無時玲瓏八面自回合峭¶
峻一方誰敢窺窺來須得乾坤眼照古騰今謂非間若¶
能此去副全提開發人天有何限¶
　　送法海長老¶
常愛裴相國式芳塵斷際高風慕要倫擬欲事師為弟¶
<pb:KR4d0032_WYG_001-2a>¶
子不知將法付何人常愛李相國垂列星藥嶠深源宅¶
性靈我來問道無餘説雲在清霄水在缾緬想當時二¶
台輔出鎮藩維訪諸祖寥寥浮幻輕百年落落宏規照¶
千古今聞仙都賢太守入政褰帷聲浩浩英佐一一分¶
化條文經武緯亦難討逺逺牋函飛乳峯選開士兮恢¶
吾宗覿夜光非震滄海聆正音豈玩焦桐徒誇麟龍自¶
西自東應排㒺象得象必須覺雄讓雄今既塞請還也¶
奇别茫茫普熱紛紛下雪倒流四河載發枯枿巻舒立¶
<pb:KR4d0032_WYG_001-2b>¶
方外乾坤蹤横挂域中日月黄頭碧眼知未知去去憑¶
誰繼清絶¶
　　送文政禪者¶
古有焦桐音聴寡不在彈古有陽春曲和寡不在言言¶
兮牙齒寒未極離微根彈兮嵗月闌未盡昇沉源少休¶
幾坐花木落庾嶺獨行天地寛因笑仲尼温伯雪傾蓋¶
同途不同轍麟兮鳳兮安可論許兮巢兮復何説秋光¶
澄澄蟾印水秋風蕭蕭葉初墜送君高蹈誰不知如曰¶
<pb:KR4d0032_WYG_001-3a>¶
不知則為貴¶
　　送昭敏首座¶
君不見鷲峯勝集百萬茫茫等閒過壊衲之外皆清墯¶
君又不見熊嶺孤運嵗月索索艱難生深雪之中有一¶
箇宛轉流落千餘年危分嶮布空平間弁龍蛇兮眼何¶
正擒虎兕兮機不全石窻四顧滄溟窄寥寥不許白雲¶
白掣斷金鎖天麒麟高舉鐵鞭擊三百猶輕舎争知也¶
别有七星光鬭射風前把欲贈行人將報不平遶天下¶
<pb:KR4d0032_WYG_001-3b>¶
　　送知白禪者¶
松不直棘不曲誰笑卞和三獻玉經天緯地太無端邁¶
古超今亦輕觸靡羇束何必云素範還還真規復復栴¶
檀葉落香風清千里萬里長相逐¶
　　送勝因長者¶
黄梅散席三百載續熖聨芳事空在宗兮派分生異端¶
花兮葉兮太煩碎韶陽間出多慷慨權要雄雄曽絶待¶
曲本㩀位知幾何利刀翦却令人愛近還有箇披老衲¶
<pb:KR4d0032_WYG_001-4a>¶
楚甸横身風䬃䬃鐡作一尋非等閑壁立千仞須摧蹋¶
報君知江南江北徒纍纍鼇轉海運兮纖鱗片甲雷奔¶
電驅兮寸毫尺氂斯言勿謂存規矩平不留兮險非取¶
周行獨立如便休誰振宏綱照千古¶
　　送重郜禪者¶
春雨如膏春雲如鶴忽此忽彼乍休乍作枯荄離離維¶
風太遲幽石片片遼空亦危一花五葉兮不相似獨孤¶
明兮還自知還自知厯魏游梁徒爾為¶
<pb:KR4d0032_WYG_001-4b>¶
　　送僧歸靈隠¶
白雲無羇泠淡清奇雪格未可鶴態還卑垂天沃日兮¶
似結不結為雨從龍兮後期必期噫悠悠忽爾春風吹¶
南北東西唯我知誰知菡萏峯前布影時¶
　　送僧之石梁¶
萬卉流芳不知春力巖畔澗下蹙紅皺碧乗興復誰同¶
孤蹤逺讎敵君不見五百尊者𨗳雄機靈峯晦育深無¶
極寒山老寒山老隨沈跡迢迢此去須尋覔花落花開¶
<pb:KR4d0032_WYG_001-5a>¶
獨望時記取白雲抱幽石¶
　　送師旻禪者¶
深巖寂寂披蘭芷碧霧紅霞映流水空生别我期未期¶
絶域殊方擬輕擬堪笑歸嶺南奔馳何鄙彼危急亂抛¶
下盡云提不起伊予本自不將來相送奚憑挂唇齒旻¶
禪客旻禪客師子子應須落落存終始君不見古人有¶
言兮撲碎驪龍明月珠大丈夫到如此行行不用頻彈¶
指¶
<pb:KR4d0032_WYG_001-5b>¶
　　寄白雲長老¶
八紘雲靜明寥泬夜永松堂對寒月凋殘片葉墜虛庭¶
泠寂何人立深雪因憶錢唐郜禪者十載巖栖曽未下¶
分飛誰謂絶相同逺念冥冥欲奚冩忽聞赴請之仙都¶
聲光藹藹登清途孰云天驥驟方外自笑大鵬離海隅¶
乾坤窄乾坤窄湛盧濳射斗牛白茫茫無限未歸人到¶
必為時除㸃額¶
　　送智遷首座¶
<pb:KR4d0032_WYG_001-6a>¶
雲蘿杳杳藏巖曲碧疊清飛冷相促瘦藤輕衲休便休¶
短熖殘芳續何續禪家本自冥羇絆洲渚園林曽不憚¶
十影神駒立海涯五色祥麟步天岸君㸔取君㸔取匝¶
地茫茫有誰舉瓴甋頻磨如未回為吾深憶盧公語¶
　　送善暹首座¶
名之基實之蒂深兮固兮宛相繼古之名也在希聲今¶
之實也同浮瞖子州善巻之流也堯驅舜馳讓無暇歸¶
兮歸兮歸不歸到頭未出㝠㝠者吾徒孰謂標奇絶動¶
<pb:KR4d0032_WYG_001-6b>¶
靜憑君試甄别葉零零兮秋暮半凋花片片兮春暖齊¶
發暹禪老暹禪老意曽高曠排沽待忽致譏褒天人列¶
請兮屢輕笑祖佛位卑兮還擬逃我恐逃之逃不得大¶
方無外皆充塞茫茫擾擾知何極八面香風惹衣裓¶
　　送僧¶
吴山碧楚江碧吴楚悠悠興何極一尋寒木自為鄰三¶
事秋雲更誰識乾坤不是無知巳玉石休云辨真偽待¶
時沽譽漫淪生晦跡韜光亦何意春風急春風急八駿¶
<pb:KR4d0032_WYG_001-7a>¶
奔馳追不及南北東西把定時為君直上孤峯立(觀氣/分枝)¶
(非獨古有/誠之言也)¶
　　頌藥山師子話送僧¶
厇愬金毛師子子栴檀林下青莎裏置也置也威自全¶
一咄六咄眉剔起非擬擬知幾幾星流不問三千里天¶
外風清哮吼時為君吸盡西江水¶
　　送秀大師¶
巖竇宵寒擁山帔月高古木霜禽睡西庵禪者來扣門¶
<pb:KR4d0032_WYG_001-7b>¶
别我凌晨下層翠欲留不可留冩意不及意屈眴迢迢¶
安足云花偈聨聨太容易君不見劉陽叟絶希冀送人¶
只道無他事行行㑹有知音知何必清風動天地¶
　　送廣華嚴歸鷲峯¶
海山孤僻非蓬島霧泠雲深松桂老有客凝冬何太高¶
巨野宵征苦相討巖房杳杳凌寒空&KR1413;霜落落分譚叢¶
誰云百城沈古月自笑八面生清風俄然别我還歸去¶
恵理之徒望回馭重重無盡樓閣門到必為時略輕㩀¶
<pb:KR4d0032_WYG_001-8a>¶
　　送逺塵禪者¶
衲巻殘雲風高絶鄰倚天照雪堪抗要津八紘極目兮¶
春山若黛九野縱步兮汀草如茵三十四老未輕識澟¶
然方外奚相親¶
　　送徳隆山主¶
霜葉凋殘巖風凜寒彼之禪老忽下崇巒衲有雲兮曾¶
巻未巻琴無絃兮解彈不彈迢迢既行宜聼斯語明暗¶
路岐生死洲渚而今而後知不知頺綱委地憑誰舉¶
<pb:KR4d0032_WYG_001-8b>¶
　　送澄禪者¶
春色依依襲爾原草春風浩浩拂我窻牖念此分飛贈¶
無瓊玖片片亂飄巖上梅條條縱舞溪邊栁澄禪澄禪¶
聴斯言古也今也行路難知之者石火星流未急不知¶
者龍驥步驟曾寛㸔㸔孰云平地起波瀾¶
　　送恵儔禪者¶
少林風規何太蕭洒籠古罩今睥真睨假誰云發機射¶
虎自笑品類觀馬劔客茫茫不要呈甑人徃徃須擒下¶
<pb:KR4d0032_WYG_001-9a>¶
儔禪儔禫崢嶸象駕¶
　　送恵文禪者¶
正法眼絶塵沙二三四七水月空花千燈續焰曾間五¶
葉分披未葩君不見巻席百丈掩耳丹霞龍行虎步爭¶
孤立盡同雲雨去無涯文禪文禪騰煥吾家¶
　　送道成禪者¶
曹溪流非止水一㸃忽來千波自起直須釣鼇釣鯨莫¶
問得皮得髓君不見石頭有言兮聖不慕他靈不在巳¶
<pb:KR4d0032_WYG_001-9b>¶
成禪成禪誰家之子¶
　　送清演禪者¶
我年老大心力衰微贈别無語㝠同振飛因思古之送¶
人有言吾不知其殊途同歸獨愛新豐曲騰清輝寸草¶
不生千萬里出門春色共依依¶
　　送繼寶禪者¶
寶非寶日杲杲上上機無䖏討赤水求來何太狂荆山¶
覔得苦相惱不惱不狂排夜光險惡道中為津梁¶
<pb:KR4d0032_WYG_001-10a>¶
　　送小師元楚¶
道之㝠機一何相守汝競光隂我親蒲栁毋厚弁之奪¶
席毋薄愚之誦箒深思彼伐木丁丁之聲照古照今兮¶
宜善求友¶
　　送清杲禪者¶
作性金鐡冷落為骨知我者謂我高蹈世表不知我者¶
謂我下視塵窟道恣隨方情融羇鎖紫果一尋青山萬¶
朶行行思古人之言無可不可南北東西但唯我¶
<pb:KR4d0032_WYG_001-10b>¶
　　酬行奯長老¶
黄金為骨松為姿道高曾鄙天人師有言遺我千古奇¶
無人知石虎吞却木羊兒¶
　　至人不器¶
誰當機舉不賺亦還稀摧殘峭峻銷爍𤣥微重關曾巨¶
闢作者未同歸玉兔乍圓乍缺金烏似飛不飛盧老不¶
知何處去白雲流水共依依¶
　　因事示衆¶
<pb:KR4d0032_WYG_001-11a>¶
石本落落玉自碌碌古之今之一何斯速師子不咬麒¶
麟猛虎不食伏肉君不見洞庭孤島煙浪深木馬追風¶
有人識¶
　　日暮游東澗(五首/)¶
極目生晚照溪雲偶成朶大樸曾未分青山自唯我¶
極目生晚照逺樹籠微隂誰知清淺流别有滄海深¶
極目生晚照幽情眷蘭芷白蘋葉裏風不在秋江起¶
極目生晚照步影何遲遲歸禽古木中相對頻相窺¶
<pb:KR4d0032_WYG_001-11b>¶
極目生晚照蓬萊匪仙境釣得十二鼇重來謝孤影¶
　　思歸引(三首/)¶
一住翠峯頂兩見溪草緑不知朝市間幾畨生榮辱蕭¶
條巖上雲冷淡水邊竹報誰歸去來向此空踟躅¶
常憶在廬山隨時寄缾錫五百與一千聚頭同遣日猿¶
攀影未回鶴望情還失教他王老師癡鈍無處覔¶
時雨洒如膏萬卉皆滋益枯根甘自休也似春無力耕¶
夫曉尚眠蠶婦夜多息從兹家業荒共落風塵跡¶
<pb:KR4d0032_WYG_001-12a>¶
　　送藴懽禪者西上¶
金闕路曽遙行行直開㤗石房雲未閒杳杳若相待高¶
蹤逾履&KR1413;何人不傾蓋早晩承帝恩再卜林泉㑹¶
　　送僧¶
春雲情既高片段飛虛碧去留機未消今古望還積澄¶
澄天影回杳杳地形直别夜共相思誰栖此泉石¶
　　法爾不爾¶
夏雲多奇峯乾城冷相映借問諸禪僧那箇堪憑定乾¶
<pb:KR4d0032_WYG_001-12b>¶
城高鏁月夏雲欲為雨若謂非全功子細㸔規矩¶
　　送諸方化主¶
空巖暖律回極目望還普數㸃方外雲幾處人間雨寥¶
寥滄海月依依少林祖去必示勞生清風立千古¶
　　劉禹端公問雲居雨從何來¶
　　東平問官人風作何色¶
雨從何來風作何色龍門萬仭曾留宿客進退相將誰¶
遭㸃額¶
<pb:KR4d0032_WYG_001-13a>¶
風作何色雨從何來不用彈指樓閣門開波波稜稜南¶
方未回¶
　　送僧¶
松風清未休水月淡相對去來非等閑必許孤雲㑹¶
　　頌雲門九九八十一(二首/)¶
三三九九八十一一一觀風隨召出千古有誰同共知¶
一毛師子衆毛畢¶
九九八十一大勲不豎賞若謂無詨訛金剛曾合掌¶
<pb:KR4d0032_WYG_001-13b>¶
　　烏龍和尚¶
空巖清夜坐蘚徑積深雪瞑目思古人徹曙落殘月童¶
敲石磬寒猿挂枯枝折杳杳無限情分明向誰説¶
　　秋日送僧¶
邊雁影邪寒蟬聲速乗時毳流逺别巖谷林驚一葉兮¶
微風觸袖水肅百川兮片月在目因憶象骨老師曾送¶
人行行不謂抽金鏃¶
　　早㕘示衆¶
<pb:KR4d0032_WYG_001-14a>¶
曉天雲靜濃霜白千峯萬峯鎖寒色驪龍失珠知不知¶
無限平人遭㸃額¶
　　春風辭寄武威石秘校¶
春風何蕭蕭和雨復兼雪坼花功未深偃草勢曾烈毗¶
城癡愛老怯寒對清拙襄巖影響士難御同孤劣鼇峯¶
人不來柴門亦休閉松頭栗鼠下時把藤牀囓庭際霜¶
禽歸屢啄雪錢缺一旦春風息暖日生林樾幽徑磐百¶
上拄笻行且歇無絃兮莫彈有語兮存舌冷落流水聲¶
<pb:KR4d0032_WYG_001-14b>¶
古之若為説凋殘早梅樹今之若為别俯仰身力輕翻¶
憶春風切為吾吹却塵欲革分岐轍為吾吹却雲欲問¶
遼空月不知天地間堪為誰交結¶
　　送百丈專使¶
大雄孤頂曾遐舉偏索諸方誰敢拒乳竇峯前捋虎鬚¶
再得完全又歸去¶
　　送清素禪者之金華¶
古策風高缾浪闊春雲片段分清絶金盆后夜孤頂寒¶
<pb:KR4d0032_WYG_001-15a>¶
去去誰同落殘月¶
　　擬寒山送僧¶
擇木有靈禽寒空寄羽翼不止蓬萊山冥冥去何極¶
　　送如香大師¶
栴檀葉落雨初歇天外風清亦何别後夜蓮城溪月寒¶
孤光誰共倚寥泬¶
　　寄于祕丞(二首/)¶
石徑通巖竇引步藏欹側蓬萊人不來掃盡蒼苔色¶
<pb:KR4d0032_WYG_001-15b>¶
飛瀑千萬層五月狀冰雪將期雲霧開永夜對孤月¶
　　再成古詩¶
霜花一鑷中玉童摘未摘斯言如不聞千古動愁色因¶
憶商山吟在烏如在白¶
　　荅當生不生¶
咄咄休强名芻狗亦為累寂寥金粟身曾未求諸己¶
　　戲靠安巖呈雙溪大師¶
陜府鐡牛却知有春秋幾幾成過咎一身還作二如來¶
<pb:KR4d0032_WYG_001-16a>¶
黑白不分辨香臭¶
　　䟽黑白無從¶
天地不仁萬化蠢蠢若謂非縁竹何從笋髮兮髪兮黑¶
白是凖¶
　　暮冬感懷寄瑞巖禪師¶
雪水遶松檻遲遲結清淺病眼時懶開幽情況難遣故¶
人乆相别飛文屢慙靦仰謝十二峯分照月如翦¶
　　送知乆禪者¶
<pb:KR4d0032_WYG_001-16b>¶
霜竹凝寒攜九節銅缾浪鎖千溪月天上人間不自知¶
行行誰共分清絶¶
　　送慶顔禪者¶
巖桂風清香露滴定起高秋映虛碧斷雲不是歸帝鄉¶
飛落人間有誰識¶
　　春日懷古(四首/)¶
門外春將半巖冰暖有聲𤣥沙曾未到虛得偃溪名¶
門外春將半青青野色分桃花開欲盡無處覔靈雲¶
<pb:KR4d0032_WYG_001-17a>¶
門外春將半羣芳鬭盛時鄰家有庭栢諸祖共相知¶
門外春將半幽禽語共新寶陀巖上客應笑未歸人¶
　　送僧之金陵¶
勝游生末跡杳自狎時羣巻衲消寒木揚㠶寄斷雲曙¶
缾花外汲午磬浪邊聞别後石城月依依逺共分¶
　　送僧¶
知方流古意雲樹别諸鄰月不澄微水山應立是塵靜¶
空孤鶚逺高栁一蟬新欲究勞生問歸思莫厭頻¶
<pb:KR4d0032_WYG_001-17b>¶
　　千里不來¶
不見古君子因循又隔秋浮生多自擲好事更難留碧¶
巘高沈月寒雲靜鎖樓宗雷何處是白鳥下汀洲¶
　　僧歸霅上¶
海國浮輕檝悠悠興未闌草隨春岸緑風倚夜濤寒沙¶
鷺宜相狎霜蟾望更寛河聲西聼日誰得共雲端¶
　　春晴野歩¶
乗興攜多士遲遲傍水濆春山不在目啼鳥共誰聞片¶
<pb:KR4d0032_WYG_001-18a>¶
石寒籠蘚殘花冷襯雲只應融老輩庵際境猶分¶
　　賦瑞雪送穆大師¶
五六皆名出飄花獨見稀若教同一色還似負羣機玉¶
馬猶空説銅駝轉更非爭如千萬里相對共依依¶
　　送鐡佛專使¶
荷䇿來尋我泛舟思舊山不知何處月相照在深灣風¶
助秋濤急雲兼野樹閒到時如請益先憶趙州關¶
　　同于祕丞賦瀑泉¶
<pb:KR4d0032_WYG_001-18b>¶
大禹不知鑿來源亦自成色應鄰衆白聲合讓孤清逺¶
勢曾吞海飛流未噴鯨靈槎如可泛天𣲖問歸程¶
　　送簡能禪者歸仙都¶
荷策下丹嶂紛紛雪正飛浮生誰未到舊國自重歸雲¶
背猿聲斷天遙鶚影微蓮城古風月又得振清機¶
　　天竺送僧¶
雪霽蓮峯頂孤禪起石牀向時機自絶異域路空長啼¶
狖衝寒影歸鴻見斷行後期無定跡煙水共茫茫¶
<pb:KR4d0032_WYG_001-19a>¶
　　寄石祕校¶
重林冥坐乆引望復遲遲煩暑未消日涼風來幾時天¶
雲飛積火巖溜散垂絲欲擬相尋去浮生巳共知¶
　　因事示衆¶
客從逺方來遺我徑寸璧中有四箇字字字無人識清¶
涵鯨海寛泠射蟾輪窄今朝呈似㸔請道末後句¶
　　靜而善應(二首/)¶
覿面相見不在多端龍蛇易辨衲子難瞞金槌影動寶¶
<pb:KR4d0032_WYG_001-19b>¶
劒光寒直下來也急著眼㸔¶
對揚殊特本同㕘誰自遼空强指南今古不存師弟子¶
一輪秋月印寒潭¶
　　自誨¶
麟龍不為瑞草木生光輝三尺一丈六且同攜手歸慙¶
爾懲世師巍巍何巍巍¶
　　宗門三印(三首/)¶
印空印水印泥炳然字義還迷黄頭大士不識敢問誰¶
<pb:KR4d0032_WYG_001-20a>¶
得親提¶
印泥印空印水匝地寒濤競起其中無限麟龍幾處爭¶
求出觜¶
印水印泥印空衲子不辨西東撥開向上一竅千聖齊¶
立下風¶
　　革轍二門(四首/)¶
刼火曽洞然木人淚先落可憐傅大士處處失樓閣¶
徳雲閑古錐幾下妙峯頂喚他癡聖人擔雪共填井¶
<pb:KR4d0032_WYG_001-20b>¶
祖佛未生前巳震塗毒皷如今誰樂聞請試分回互¶
宛轉復宛轉真金休百鍊喪却毗耶離無人解㸔箭¶
　　擬弋者慕¶
翠羽立高枝危巢對落輝碧潭千萬丈直下取魚歸¶
　　透法身句(二首/)¶
潦倒雲門泛鐡舷江南江北競頭㸔可怜無限垂鈎者¶
隨例茫茫失釣竿¶
一葉飄空便見秋法身須透閙啾啾明年更有新條在¶
<pb:KR4d0032_WYG_001-21a>¶
惱亂春風卒未休¶
　　靈隠小㕘¶
六合茫茫競不知靈山經夏是便宜虛堂夜靜無餘事¶
留得禪僧立片時¶
　　因雪示衆¶
清光欹月不相饒堆積虛庭卒未消為瑞為祥也難得¶
不知誰解立齊腰¶
　　祕魔巖¶
<pb:KR4d0032_WYG_001-21b>¶
把斷重津過者艱擎扠須信髑髏乾藿山到後知端的¶
同死同生未足觀¶
　　保福四謾人¶
竿木隨身老作家逢場作戲更難加謾人謾我無人㑹¶
水長舩高眼裏沙¶
　　靈雲和尚¶
本無迷悟數如麻獨許靈雲是作家借問偏參諸祖客¶
不知何處見桃花¶
<pb:KR4d0032_WYG_001-22a>¶
　　僧問縁生義¶
義列縁生笑未聞孰呈布皷向雷門金剛鐡券諸方問¶
報道三千海岳昬¶
　　名實無當¶
玉轉珠回祖佛言精通猶是汚心田老盧只解長春米¶
何得黄梅萬古傳¶
　　迷悟相返¶
霏霏梅雨洒危層五月山房冷似&KR1413;莫謂乾坤&KR0446;大信¶
<pb:KR4d0032_WYG_001-22b>¶
未明心地是炎蒸¶
　　道貴如愚¶
雨過雲凝曉半開數峯如畫碧崔嵬空生不解巖中坐¶
惹得天花動地來¶
　　大功不宰¶
牛頭峯頂鎖重雲獨坐寥寥寄此身百鳥不來春又過¶
不知誰是到庵人¶
　　晦跡自貽¶
<pb:KR4d0032_WYG_001-23a>¶
圖畫當年愛洞庭波心七十二峯青如今高卧思前事¶
添得盧公倚石屏¶
　　五老師子¶
踞地磐空勢未休爪牙何必競時流天教生在千峯上¶
不得雲擎也出頭¶
　　與時寡合¶
居士門高謁未期閒隈巖石且相宜太湖一萬八千頃¶
月在清波説向誰¶
<pb:KR4d0032_WYG_001-23b>¶
　　宜謙山主赴鄞城命¶
休向千峯過好時白雲高卧趣還卑塗中無限未歸客¶
不待相依更待誰¶
　　庭前栢樹子(二首/)¶
七百甲子老禪和安貼家邦苦是他人問西來指庭栢¶
却令天下動干戈¶
千聖靈機不易親龍生龍子莫因循趙州奪得連城璧¶
秦主相如摠喪身¶
<pb:KR4d0032_WYG_001-24a>¶
　　贈琴僧¶
太古清音發指端月當松頂夜堂寒悲風流水多嗚咽¶
不聼希聲不用彈¶
　　送僧¶
㠶挂澄江雨霽時緑鋪春岸草離離定乾坤句輕相送¶
逢著知音舉向伊¶
　　送僧之婺城(二首/)¶
孤雲徒自類行蹤高指金華思不窮日暮輕㠶映秋色¶
<pb:KR4d0032_WYG_001-24b>¶
沙禽啼斷一江風¶
婺溪烟景稱生涯輕泛蘭舟意未賖八詠清風好相繼¶
碧雲流水是詩家¶
　　送文用庵主歸舊隠¶
太白峯前舊隠基杉松寒翠滴無時經年抛却又歸去¶
再聼巖猿只自知¶
　　送顯沖禪者之霅上覲兄著作¶
選佛選官應在我難兄難弟不唯他汀花岸草芳菲日¶
<pb:KR4d0032_WYG_001-25a>¶
逺逺清風爭奈何¶
　　送寶月禪者之天台¶
春風吹斷海山雲别夜寥寥絶四鄰月在石橋更無月¶
不知誰是月邊人¶
　　𤣥沙和尚¶
本是釣魚船上客偶除鬚髪著袈裟祖佛位中留不得¶
夜來依舊宿蘆花¶
　　偶作¶
<pb:KR4d0032_WYG_001-25b>¶
拾翠尋芳烈夜燈蘆芽穿膝笑無能飛泉泠淡與誰聼¶
空落斷崖千萬層¶
　　送僧¶
路岐長草帶青青雲片相兼野思生多謝春風莫吹散¶
等閒為蓋贈君行¶
　　送純禪者¶
莎蘿雨滴蒼苔痕前峯後峯啼斷猿攜笻别我下層翠¶
何處靜敲仁者門¶
<pb:KR4d0032_WYG_001-26a>¶
　　和頏書記見寄¶
古松吟遶石磷磷湯恵休辭豈易聞紅葉冩成藏不得¶
暮風吹斷碧溪雲¶
　　送允誠禪者¶
飛泉列岫壓窮野冷碧寒青光鬭射片雲片石何太高¶
為誰留在長松下¶
　　送僧¶
古藤枝寒索索方倚靠又拈却海闊天遙非等閒風前¶
<pb:KR4d0032_WYG_001-26b>¶
曾共孤雲約¶
　　送清禪者¶
瘦藤春雲深天涯去無侶時笑野泉聲似共流鶯語落¶
落風規今古情相逢㑹有知音舉¶
　　辭于祕丞¶
永夜濳思槁木身蓬仙門館漸經旬雖干清政為高客¶
爭奈白雲無主人巖㵼瀑泉機未息雨零寒葉夢猶頻¶
此時賢宰容歸去古像焚檀祝有因¶
<pb:KR4d0032_WYG_001-27a>¶
　　送僧¶
涼飈新葉墜巖隂禪起高秋别翠岑孤月冷光清有興¶
斷雲閒影合無心缾分吴浪情何極鉢化膺門道更深¶
好是却迴舊房日倚欄同㸔橘鋪金¶
　　徃復無間(十二首/)¶
平旦寅朕兆之前已喪真老胡鶴樹慚開口猶舉雙趺¶
誑後人¶
日出夘萬國香花競頭走邯鄲學步笑傍觀豈知凶禍¶
<pb:KR4d0032_WYG_001-27b>¶
逐其後¶
食時辰大嚮那堪列主賔維摩香飯本非設怪他鶖鷺¶
獨生瞋¶
禺中已荆棘園林偏大地南北東西卒未休金剛熖復¶
從何起¶
日南午寥廓騰輝示天皷鬰頭藍巳定全身何假周行¶
誇七步¶
日昳未碧眼胡來欺漢地九年計較不能成剛有癡人¶
<pb:KR4d0032_WYG_001-28a>¶
求斷臂¶
晡時申急急逃生路上人草鞋踏盡家鄉逺頂罩燒鍾¶
一萬斤¶
日入酉空内覆盆且依舊塵塵彼彼丈夫兒井中之物¶
同哮吼¶
黄昬戌寰中不礙平人出瓦礫光生珠玉閑將軍豈用¶
驅邊卒¶
人定亥六合茫茫誰不在長空有月自尋常霧起雲騰¶
<pb:KR4d0032_WYG_001-28b>¶
也奇怪¶
半夜子樵唱漁歌聲未巳雨花徒説問空生高枕千門¶
睡方美¶
鷄鳴丑貴賤尊卑各相守忙者忙兮閒者聞古今休論¶
自長乆¶
　　送僧¶
巖泉高鎖黄金宅衲巻秋雲古標格離歌誰贈欲行人¶
偏界同為一宿客春色依依日杲杲南北東西好㸔好¶
<pb:KR4d0032_WYG_001-29a>¶
閙市拶笑嬌尸迦草頭青㸃俱胝老呵呵呵人間天上¶
不知他糲竭節有頂門眼歸去清風拂薜蘿¶
　　寄李都尉¶
水月拈來作者殊東西南北謾區區也知金粟李居士¶
端坐重城笑老盧¶
　　寄池陽曾學士¶
山萬重兮水萬枝堆青流碧冷便宜筭來免得生遙恨¶
不在詩情在祖師¶
<pb:KR4d0032_WYG_001-29b>¶
　　寄四明使君沈祠部(二首/)¶
露冕民謠物物成江山千里古風清曹溪客是無機者¶
日在深雲聴頌聲¶
蒼蒼徳也亦如斯政化全歸副倚毗十萬人家寫春色¶
不知誰解立生祠¶
　　寄内侍太保(二首/)¶
千尺巖泉噴冷聲草堂雲淡竹風清蒲團時倚無他事¶
永日寥寥謝太平¶
<pb:KR4d0032_WYG_001-30a>¶
蘿龕蘚室狎猿猱忽捧綸言挂紫袍恩大不知何以報¶
五雲天上望空勞¶
　　寄曹都護¶
故國休言萬里程為官為釋且分明道存不必曾傾蓋¶
俱有清風匝地生¶
　　送僧¶
虎角深藏不待時全機曾許雪林知如今百越拈來也¶
草偃風行是信旗¶
<pb:KR4d0032_WYG_001-30b>¶
　　寄靈隠惠明禪師(二首/)¶
千峯影裏葉初凋極望還將慰寂寥也謂毫端不相隔¶
秋雲秋水奈遙遙¶
海嶠生片雲有時忽如蓋不挂飛來峯悠悠擬何待¶
　　送益書記之霅水¶
白蘋汀是舊家鄉歸興蘭舟泛𣺌茫日暮沙禽啼欲斷¶
不知誰在碧雲房¶
　祖英集巻上¶
